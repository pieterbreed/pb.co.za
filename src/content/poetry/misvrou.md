---
date: 2014-05-04
layout: post
title: Mis-vrou
categories:
- gedigte
---

    'n Misterie tik liggies teen my kop,
    torring die drade van my gedagtes in ń kraaines op. 
    Ek hengel vir antwoorde en beur teen die weer
    van die herhaling van ń soektog na waarheid, waar, hierdie keer. 

    My oë sien swaar deur die dyns, 
    my ore drog verbeeltenis op in my gees. 
    My hart tas blind in die mis
    en my voete skuif vorentoe, onseker, bevrees. 

    Die newels maak in my ooghoek oop, vir ń oomblik, vir ń sekonde. 
    Ek reik uit, vir ń oomblik, vergewe. 
