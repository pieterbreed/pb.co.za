---
date: 2014-05-14
layout: post
title: Titelloos (2014-05-14)
categories:
- losrympies
---

Ek het lank probeer om iets te maak van hierdie paar
sinnetjies, maar dit vorm nie 'n geheel in my kop nie.
Ek sit dit solank hier neer in die vorm wat dit tans
is. Dalk as ek later daarna kyk kan ek iets daarmee
gedoen kry...

    Ek krap met kryt en walms ń deur vorm uit
    teen die mure van die tronk, my kop besig om homself oop te sluit.
    ń Deur gaan oop en my kop wil draai
    van die onkruid lank terug deur my eie hand gesaai.

    Laat sak myself stadig neer in ń on-fantasie
    hierdie een geskape van musiek en konsternasie
    deur walm en tand-drogbeelde wat aan n draad hang
    opgelig in riskante gedrag, my hart deur behoefte vervang. 

    Ek sien skare rondom my, elke een ń skaduwee van sy eie gedrag
    die son n foltering van oordrewe mag
    opgewerk teen ń skepsel soos ek
    my hart te klein om self ń plek te merk. 
