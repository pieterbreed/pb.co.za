---
date: 2015-02-20
layout: post
title: Duiwelsdraai
categories:
- gedigte
---

    Die duiwel kruip weg in die lyn tussen my selfoon se lig en my kamer se nag
    en buite borrel die visdam se waterpomp deurdringend en sag
    ń rooi, skyn grinnik skeur my gedagtes weg
    na waar ek vergeefs vir aandag moet veg.
    
    Martelaar! Vark! Waansinnige vent!
    Hoe kom die koggelaar dan so vinnig in my orent?
    Die wasgoeddraad begin saggies deur die nag te ween
    en ek lê nog steeds in ’n enkel bed met my hart uitgeleen.
