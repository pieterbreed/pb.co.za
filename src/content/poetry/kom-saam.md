---
date: 2014-05-10
layout: post
title: Kom saam met my
categories:
- gedigte
---

    Kom saam met my
    op 'n reis deur my land.
    Neem my hand
    dat ek jou kan wys ek's vry.

    Klim agterop, neem my by my sy,
    vir 'n goeie toer om my kus.
    Ek en jy, wie gaan ons passie blus,
    wie gaan ons wys waar ons mag bly?

    Hier kyk, so ruik, daar proe,
    voel aan my, hoor my by.
    Kom saam met my, ek is vry!
    Vry om my lewe nader te roep.

    In my stilte, in my hart, in my drang
    Soek ek na iemand om haar mee te vervang.
    
    

    
    
    
